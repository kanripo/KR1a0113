# -*- mode: mandoku-view -*-
#+TITLE: 古周易訂詁
#+DATE: 2015-09-23 09:35:17
#+PROPERTY: JUAN 13
<pb:KR1a0113_WYG_013-1a>¶
欽定四庫全書¶
　古周易訂詁卷十三¶
　　　　　　　　　　　　明　何楷　撰¶
文言傳(此夫子第七翼也梁武帝云文言是文王所制/今按文言當即是乾坤二彖乃文王之言而孔)¶
　(子特為之作傳若以文言傳作文言稱則非也文言/傳故自為一編王輔嗣移附乾坤後稱文言以别之)¶
　(而去傳字後人襲訛而不之考亦猶繫辭傳只稱繫/辭也雙湖胡氏云朱子謂孔子十翼專用義理發揮)¶
　(經言竊謂彖象繫辭説卦襍卦耑言象數乃用易之/括例唯乾坤文言純以義理發之其次則序卦只用)¶
　(卦名發其次序之/義而不及象數也)¶
<pb:KR1a0113_WYG_013-1b>¶
元者善之長(張文反下長人同朱子云春秋傳記穆姜/所誦之語謂元者體之長覺得體字較好)¶
(是一體之長也吳幼清云彼釋人首之元此則假借元/字以名天徳又子服惠伯解黄裳元吉亦曰元者善之)¶
(長/也)也亨者嘉之會也利者義之和也貞者事之幹也君¶
子(春秋傳无/君子字)體仁(京房荀爽董/遇本作體信)足以長人嘉會(春秋傳/作嘉徳)¶
足以合禮利物(孟喜京荀陸/績本作利之)足以和義貞固足以幹事¶
君子行此四徳者故曰乾元亨利貞　初九曰潛龍勿¶
用何謂也子曰龍徳而隱者也不易乎世不成乎名遯¶
世无悶不見是而无悶樂(音/洛)則行之憂則違之確乎其¶
<pb:KR1a0113_WYG_013-2a>¶
不可拔潛龍也　九二曰見(賢遍反下/見龍皆同)龍在田利見(如/字)¶
(下利見/皆同)大人何謂也子曰龍德而正中者也庸言之信¶
庸行之謹閑邪存其誠善世而不伐德博而化易曰見¶
龍在田利見大人君德也　九三曰君子終日乾乾夕¶
惕若厲无咎何謂也子曰君子進德修業忠信所以進¶
德也修辭立其誠所以居業也知至至之可與幾(既依/反)¶
也知終終之可與存義也是故居上位而不驕在下位¶
而不憂故乾乾因其時而惕雖危无咎矣　九四曰或¶
<pb:KR1a0113_WYG_013-2b>¶
躍在淵无咎何謂也子曰上下无常非為邪也進退无¶
恒非離(力智/反)羣也君子進德修業欲及時也故无咎¶
九五曰飛龍在天利見大人何謂也子曰同聲相應同¶
氣相求水流濕火就燥雲從龍風從虎聖人作(馬融/作起)而¶
萬物覩本乎天者親上本乎地者親下則各從其類也¶
　上九曰亢龍有悔何謂也子曰貴而无位高而无民¶
賢人在下位而无輔是以動而有悔也(繫辭傳重出自/元者至此彖象)¶
(之義/備矣)　潛龍勿用下也見龍在田時舍(上聲從井卦下/也時舍也例讀)¶
<pb:KR1a0113_WYG_013-3a>¶
也終日乾乾行事也或躍在淵自試也飛龍在天上治¶
(依本義作平聲讀叶/災韻下天下治也同)也亢龍有悔窮之災也乾元用九¶
天下治也(何妥云此第二/章以人事明之)　潛龍勿用陽氣潛藏見龍¶
在田天下文明終日乾乾與時偕行或躍在淵乾道乃¶
革飛龍在天乃位乎天德亢龍有悔與時偕極乾元用¶
九乃見天則(唐孔氏云此一章全/説天氣以明之也)　乾元者始而亨者¶
也利貞者性情(鄭𤣥作/情性)也乾始能以美利(句/)利天下不¶
言所利(句/)大矣哉大哉乾乎剛健中正純粹精也六爻¶
<pb:KR1a0113_WYG_013-3b>¶
發揮(古文一作輝/義取光輝)旁通情也時乗六龍以御天也雲行¶
雨施天下平也(此下又反覆詳説以盡其義但首節解/彖意重君子體乾者此則正贊乾徳耳)¶
　君子以成德為行(如字/下同)日可見之行也潛之為言也¶
隱而未見(賢遍/反)行而未成是以君子弗用也　君子學¶
以聚之問以辯之寛以居之仁以行之易曰見龍在田¶
利見大人君德也(前釋初九九二皆曰龍徳再釋皆曰/君子朱氏升謂通學知利行者而言)¶
(理或/然也)　九三重(直龍反/下節同)剛而不中(七字/為句)上不在天下不¶
在田故乾乾因其時而惕雖危无咎矣　九四重剛而¶
<pb:KR1a0113_WYG_013-4a>¶
不中(七字/為句)上不在天下不在田中不在人故或之或之¶
者疑之也故无咎(此二節葢再釋三/四所以憂疑之故)　夫(音符發端之/字皆放此)¶
大人者與天地合其德與日月合其明與四時合其序¶
與鬼神合其吉㓙先(悉薦/反)天而天弗違後(胡豆/反)天而奉¶
天時天且弗違而况於人乎况於鬼神乎(前節釋利見/此節正釋大)¶
(人/)　亢之為言也知進而不知退知存而不知亡知得¶
而不知喪(息浪/反)其唯聖人(王肅本作愚人/後結始作聖人)乎知進退存¶
亡而不失其正者其唯聖人乎(有悔之為龍人知之亢/之所以為龍人未必知)¶
<pb:KR1a0113_WYG_013-4b>¶
(也合亢與悔而龍徳始備上段其唯聖人乎釋亢下段/其唯聖人乎釋悔前節以位言此以徳言按此章釋彖)¶
(凡兩節釋爻凡四節/各不相襲讀者辯之)¶
坤至柔而動也剛至靜而德方後得主(程傳謂主字下/脱利字不必從)¶
而有常含萬物而化光坤道其順乎承天而時行　積¶
善之家必有餘慶積不善之家必有餘殃臣弑其君子¶
弑其父非一朝一夕之故其所由來者漸矣由辯(周易/音義)¶
(載或/作變)之不早辯也易曰履霜堅冰至葢言順(如字本義/云當作慎)¶
非也　直其正(深衣作政鄒志完/謂當作敬非也)也方其義也君子敬¶
<pb:KR1a0113_WYG_013-5a>¶
以直内義以方外敬義立而德不孤(張倫本此下有易/曰二字衆家皆无)¶
直方大不習无不利則不疑其所行也　隂雖有美(句/)¶
含之以從王事(句/)弗敢成也地道也妻道也臣道也地¶
道无成而代有終也　天地變化草木蕃天地閉賢人¶
隠易曰括囊无咎无譽葢言謹也　君子黄中通理正¶
位居體美在其中而暢於四支發於事業美之至也¶
隂疑(荀虞姚信蜀/才本作凝)於陽必戰為(于偽/反)其嫌(荀虞陸董本/作嗛鄭康成)¶
(本作謙云讀如羣公慊之慊古書篆作立/心與水相近讀者失之故作溓溓襍也)於无陽也故¶
<pb:KR1a0113_WYG_013-5b>¶
稱龍焉猶未離(力智/反)其類也故稱血焉夫𤣥黄者天地¶
之襍也天𤣥而地黄(沙隨程氏云漢儒引易曰君子正/其始萬事理差之毫釐繆以千里)¶
(此緯書通卦驗之文也亦猶先儒引左氏傳為春秋也/近世儒者舉此十六字附于坤卦文言之中曹建大不)¶
(謂然而黄魯直為大/易傳不知何所本也)¶
　¶
　¶
　¶
　古周易訂詁卷十三¶


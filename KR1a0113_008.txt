# -*- mode: mandoku-view; -*-
#+TITLE: 古周易訂詁
#+DATE: 2015-08-24 21:58:21.193248
#+PROPERTY: ID KR1a0113
#+PROPERTY: BASEEDITION WYG    
#+PROPERTY: JUAN 卷八
<pb:KR1a0113_WYG_008-1a>¶
欽定四庫全書¶
　古周易訂詁卷八¶
　　　　　　　　　　　　　明　何楷　撰¶
彖傳下(此夫子第/二翼也)¶
咸感也柔上而剛下二氣感應以相與止而說(音/恱)男下¶
女是以亨利貞取(七具/反)女吉也天地感而萬物化生聖¶
人感人心而天下和平觀其所感而天地萬物之情可¶
見矣¶
<pb:KR1a0113_WYG_008-1b>¶
恒久也剛上而柔下雷風相與㢲而動剛柔皆應恒恒¶
亨无咎利貞久於其道也天地之道恒久而不已也利¶
有攸徃終則有始也日月得天而能久照四時變化而¶
能久成聖人久於其道而天下化成觀其所恒而天地¶
萬物之情可見矣¶
遯亨遯而亨也剛當位而應與時行也小利貞浸而長¶
(丁丈/反)也遯之時義大矣哉¶
大壯大者壯也剛以動故壯大壯利貞大者正也正大¶
<pb:KR1a0113_WYG_008-2a>¶
而天地之情可見矣¶
晉進也明出地上順而麗乎大明柔進而上行是以康¶
侯用錫馬蕃庻晝日三接也¶
明入地中明夷(象傳/同)内文明而(李鼎祚本/无而字)外柔順以蒙¶
大難(乃旦反/下同)文王以(鄭𤣥荀爽/本作似)之(王肅本作惟/文王能用之)利艱貞¶
晦其明也内難而能正其志箕子以(鄭荀本/作似)之¶
家人女正位乎内男正位乎外男女正天地之大義也¶
家人有嚴君焉父母之謂也父父子子兄兄弟弟夫夫¶
<pb:KR1a0113_WYG_008-2b>¶
婦婦而家道正正家而天下定矣¶
睽火動而上澤動而下二女同居其志不同行說(音/恱)而¶
麗乎明柔進而上行得中而應乎剛是以小事吉天地¶
睽而其事同也男女睽而其志通也萬物睽而其事類¶
也睽之時用大矣哉¶
蹇難也險在前也見險而能止知(音/智)矣哉蹇利西南徃¶
得中也(三國志鄧艾伐蜀夢坐山上而有流水袁紹曰/易山上有水蹇孔子曰蹇利西南徃有功也與)¶
(此文/異)不利東北其道窮也利見大人徃有功也當位貞¶
<pb:KR1a0113_WYG_008-3a>¶
吉以正邦(荀陸本作國/為漢朝諱)也蹇之時用大矣哉¶
解險以動動而免乎險解解利西南徃得衆也(李鼎祚/本有无)¶
(所往/三字)其來復吉乃得中也有攸往夙吉往有功也天地¶
解而雷雨作雷雨作而百果草木皆甲拆(古本作坼馬/鄭陸本俱作)¶
(宅鄭云皮曰甲根曰宅/宅居也馬陸亦云根也)觧之時大矣哉¶
損損下益上其道上行損而有孚元吉无咎可貞利有¶
攸往曷之用二簋可用享二簋應有時損剛益柔有時¶
損益盈虛與時偕行¶
<pb:KR1a0113_WYG_008-3b>¶
益損上益下民說(音/恱)无疆自上下下其道大光利有攸¶
往中正有慶利涉大川木道乃行益動而㢲日進无疆¶
天施地生其益无方凡益之道與時偕行¶
夬決也剛決柔也健而說(音/恱)決而和揚于王庭柔乘五¶
剛也孚號(戸羔/反)有厲其危乃光也告自邑不利即戎所¶
尚乃窮也利有攸往剛長(丁丈/反)乃終也¶
姤遇也柔遇剛也(舉正也下/有女壯字)勿用取女(舉正无/女字)不可與¶
長(丁丈/反)也天地相遇品物咸章也剛遇中正天下大行¶
<pb:KR1a0113_WYG_008-4a>¶
也姤之時義大矣哉¶
萃聚也順以說(音/恱)剛中而應故聚也王假(更白/反)有廟致¶
孝享也利見大人亨(舉正據王弼本/亨下有利貞字)聚(荀爽本/作取)以正也¶
(九家易及李鼎祚本也/下有利貞字與舉正異)用大牲吉利有攸往順天命也¶
觀其所聚而天地萬物之情可見矣¶
柔以時升巽而順剛中而應是以大亨用見大人勿恤¶
有慶也南征吉志行也¶
困剛揜(古本又/作掩)也險以說(音/恱)困而不失其所(句或連下/讀者非郎)¶
<pb:KR1a0113_WYG_008-4b>¶
(顗引此句/无亨字)亨其惟君子乎貞大人吉以剛中也有言不¶
信尚口乃窮也¶
巽乎水而上水井井養而不窮也改邑不改井(舉正據/王弼本)¶
(此句下有无喪无/得往來井井二句)乃以剛中也(荀爽李鼎祚本此句下/有无喪无得往來井井)¶
(二句與/舉正異)汔至亦未繘井未有功也(荀爽本也/下有井字)羸其瓶是¶
以㓙也(說文引易有井法也之語今文/所无今按此語乃見于鄭𤣥注)¶
革水火相息(說文/作熄)二女同居其志不相得曰革已日乃¶
孚革而信之(古一本/无之字)文明以說(音/恱)大亨以正革而當(去/聲)¶
<pb:KR1a0113_WYG_008-5a>¶
其悔乃亡天地革而四時成湯武革命順乎天而應乎¶
人革之時大矣哉¶
鼎象也以木巽火亨(普庚反下亨以/大亨之亨俱同)飪也聖人亨以享¶
上帝而大亨(舉正无而/大亨三字)以養聖賢巽而耳目聰明柔進¶
而上行得中而應乎剛是以元亨¶
震亨震來虩虩恐致福也笑言(古本一/作語)啞啞後有則也¶
震驚百里驚逺而懼邇也(舉正此句下有不喪匕鬯四/字晁氏志云天禧中諤昌撰)¶
(證墜簡一卷其書類郭京舉正如震卦彖辭内云脫不/喪匕鬯四字程正叔取之自謂其學出於李處約許堅)¶
<pb:KR1a0113_WYG_008-5b>¶
出可以守宗廟社稷以為祭主也¶
艮止也時止則止時行則行動静不失其時其道光明¶
艮其止止其所也上下敵應不相與也是以不獲其身¶
行其庭不見其人无咎也¶
漸(句/)之進也女歸吉也(王肅郭京本俱无也字王/肅吉字下有利貞二字)進得¶
位往有功也進以正可以正邦也其位剛得中也止而¶
巽動不窮也¶
歸妹天地之大義也天地不交而萬物不興歸妹人之¶
<pb:KR1a0113_WYG_008-6a>¶
終始也說(音/恱)以動所(古一本所/下有以字)歸妹也征㐫位不當也¶
无攸利柔乘剛也¶
豐大也明以動故豐王假(庚白/反)之尚大也勿憂宜日中¶
宜照天下也日中則昃(孟喜本/作稷)月盈則食(陸德明云/或作蝕非)天¶
地盈虛與時消息而况於人乎况於鬼神乎¶
旅小亨柔得中乎外而順乎剛止而麗乎明是以小亨¶
旅貞吉也旅之時義大矣哉¶
重(直龍/反)巽以申命(郭京據王弼註命乃行也未有不巽/而命行也云謹按命乃行也一句誤)¶
<pb:KR1a0113_WYG_008-6b>¶
(入註觀文尋義義/亦相連了不關註)剛巽乎中正而志行柔皆順乎剛是¶
以小亨利有攸往利見大人¶
兑説(音恱/下同)也剛中而柔外說以利貞是以順乎天而應¶
乎人說以先民民忘其勞説以犯難(乃旦/反)民忘其死說¶
之大民勸矣哉¶
渙亨剛來而不窮柔得位乎外而上同王假(庚白/反)有廟¶
王乃在中也利涉大川(郭京本川下/有利貞二字)乘木有功也¶
節亨剛柔分而剛得中苦節不可貞其道窮也説(音/悦)以行¶
<pb:KR1a0113_WYG_008-7a>¶
險當位以節中正以通(郭京據王弼本有然後乃/亨也一句云誤將入註)天地節¶
而四時成節以制度不傷財不害民¶
中孚柔在内而剛得中說(音/恱)而巽孚乃化邦也豚魚吉¶
信及豚魚(郭京本无/豚魚二字)也利涉大川乘木舟虚也中孚以¶
利貞乃應乎天也¶
小過小者過而亨也過以利貞與時行也柔得中是以¶
小事吉也(呉澄云石經作是以/可小事也郭京本同)剛失位而不中是以不¶
可大事也有飛鳥之象焉飛鳥遺之音不宜上宜下大¶
<pb:KR1a0113_WYG_008-7b>¶
吉上逆而下順也¶
既濟亨小者亨也利貞剛柔正而位當(侯果李鼎祚/本作當位)也¶
初吉柔得中也終止則亂其道窮也¶
未濟亨柔得中也小狐汔濟未出中也濡其尾无攸利¶
不續終也雖不當位剛柔應也¶
　¶
　¶
　古周易訂詁卷八¶

# -*- mode: mandoku-view; -*-
#+TITLE: 古周易訂詁
#+DATE: 2015-08-24 21:58:21.183200
#+PROPERTY: ID KR1a0113
#+PROPERTY: BASEEDITION WYG    
#+PROPERTY: JUAN 卷七
<pb:KR1a0113_WYG_007-1a>¶
欽定四庫全書¶
　古周易訂詁卷七¶
　　　　　　　　　　　　　明　何楷　撰¶
彖傳上(卦之繇辭為彖王輔嗣云彖者統論一卦之體/陸德明云彖者斷也按說文彖豕走也从互从)¶
　(豕省象形互音計豕之頭也象其銳而上見彖傳所/以名為彖者葢取其發揚卦藴无藏匿也又楊用修)¶
　(謂彖者茅犀之名狀如犀而獨角善知吉凶禨祥然/則彖之名彖當亦取先知之意而趙凡夫引劉勰言)¶
　(篆者傳也傳者轉也易傳謂之篆渻而作彖其義遂/晦恐未然也其辭文王所繫傳者孔子所以釋經之)¶
　(辭此十翼之首/也上下篇依經)¶
<pb:KR1a0113_WYG_007-1b>¶
大哉乾元萬物資始乃統天雲行雨施品物流形太明¶
終始六位時成時乘六龍以御天乾道變化各正性命¶
保合大和乃利貞首出庻物萬國咸寧(凡彖辭象辭皆/押韻解已逐註)¶
(於經文之下/今不重註)¶
至哉坤元萬物資生乃順承天坤厚載物德合无疆含¶
𢎞光大品物咸亨牝馬地類行地无疆柔順利貞君子¶
攸行先迷失道後順得常西南得朋乃與類行東北喪¶
朋乃終有慶(讀如羌文言傳必有餘慶叶殃詩農夫之/慶叶臧急就章所不侵龍未央伊嬰齊翟)¶
<pb:KR1a0113_WYG_007-2a>¶
(回慶皆用羌音又羌亦通作慶漢書恐网兩/之責景兮慶未得其云己師古註與羌同)安貞之吉¶
應地无疆¶
屯剛柔始交而難(去/聲)生動乎險(漢劉修碑/作儉誤也)中大亨貞雷¶
雨之動滿盈天造草昧宜建侯而(鄭康成讀而曰能/能猶安也不通)不¶
寧¶
蒙山下有險險而止蒙蒙亨以亨行時中也匪我求童¶
蒙童蒙求我志應也初筮告(古毒反/下同)以剛中也再三瀆¶
瀆則不告瀆蒙也蒙以養正聖功也¶
<pb:KR1a0113_WYG_007-2b>¶
需須也險在前也剛健而不陷其義不困窮矣需有孚¶
光亨貞吉位(鄭康成音/涖不必從)乎天位以正中也(朱子云以正/中以中正也)¶
(卽一般只/要協韻)利涉大川往有功也¶
訟上剛下險險而健訟訟有孚窒惕中吉剛來而得中¶
也終㓙訟不可成也利見大人尚中正也不利涉大川¶
入于淵也¶
師衆也貞正也能以衆正可以王(陸德明云王如字物/歸徃也又古徐註及)¶
(程傳皆作/徃况反)矣剛中而應(臨无妄/萃升同)行險而順以此毒天下¶
<pb:KR1a0113_WYG_007-3a>¶
而民從之吉又何咎矣¶
比(毗志反/下同)吉也(郭京王昭素皆/謂誤増也字非)比輔也下順從也原筮¶
元永貞无咎以剛中也不寧方來上下應也後夫㓙其¶
道窮也¶
小畜柔得位而上下應之曰小畜健而㢲剛中而志行¶
乃亨密雲不雨尚往也自我西郊施未行也¶
履柔履剛也說(音/兊)而應乎乾是以履虎尾不咥人亨剛¶
中正履帝位而不疚(陸績本/作疾)光明也¶
<pb:KR1a0113_WYG_007-3b>¶
泰小往大來吉亨則是天地交而萬物通也上下交而¶
其志同也内陽而外陰内健而外順内君子而外小人¶
君子道長(丁丈/反)小人道消也¶
否(備鄙/反)之匪人不利君子貞大往小來則是天地不交¶
而萬物不通也上下不交而天下无邦也内陰而外陽¶
内柔而外剛内小人而外君子小人道長(丁丈/反)君子道¶
消也¶
同人柔得位得中而應乎乾曰同人同人曰同人于野¶
<pb:KR1a0113_WYG_007-4a>¶
亨利涉大川乾行也文明以健中正而應君子正也唯¶
君子為能通天下之志¶
大有柔得尊位大中而上下應之曰大有其德剛健而¶
文明應乎天而時行是以元亨¶
謙亨天道下濟而光明地道卑而上行天道虧(馬融本/作毁)¶
盈而益謙地道變盈而流謙鬼神害盈而福(京房本作富/後漢劉修碑)¶
(同/)謙人道惡(烏路/反)盈而好(呼報/反)謙謙尊而光卑而不可¶
踰君子之終也¶
<pb:KR1a0113_WYG_007-4b>¶
豫剛應而志行順以動豫豫順以動故天地如之而况¶
建侯行師乎天地以順動故日月不過而四時不忒(京/房)¶
(本作/貣)聖人以順動則刑罰清而民服豫之時義大矣哉¶
(言時義大矣哉者/凡四卦豫遯姤旅)¶
隨剛來而下柔動而說(音/恱)隨大亨(句古一本有/利字舉正同)貞无咎¶
而天下隨時(王肅本作之鄒德漙云古篆之為/㞢時為峕葢傳者誤也今不從)隨時之¶
(王肅本作之時鄒云此又/因上文之誤而誤今不從)義大矣哉¶
蠱剛上而柔下㢲而止蠱蠱元亨而天下治也利涉大¶
<pb:KR1a0113_WYG_007-5a>¶
川往有事也先甲三日後甲三日終則有始天行也¶
臨剛浸而長(丁丈/反)說(音/恱)而順剛中而應大亨以正天之¶
道也至于八月有㓙消不久也¶
大觀在上順而㢲中正以觀天下觀盥而不薦有孚顒¶
若下觀而化也觀天之神道而四時不忒聖人以(陸德/明本)¶
(无以/字)神道設教而天下服矣¶
頥中有物曰噬㗐噬㗐而亨剛柔分動而明雷電合而¶
章柔得中而上行雖不當位利用獄也¶
<pb:KR1a0113_WYG_007-5b>¶
賁亨柔來而文剛故亨分剛上而文柔故小利有攸徃¶
(郭京舉正據王弼本/有剛柔交錯四字)天文也文明以止人文也觀乎天¶
文以察時變觀乎人文以化成天下¶
剝剝(舉正有/落字)也柔變剛也不利有攸徃小人長(丁丈/反)也¶
順而止之觀象(彖傳言象者/三剝鼎小過)也君子尚消息盈虛天行¶
也¶
復亨剛反(句/)動而以順行是以出入无疾朋來无咎反¶
復其道七日來復天行也利有攸往剛長(丁丈/反)也復其¶
<pb:KR1a0113_WYG_007-6a>¶
見天地之心乎¶
无妄剛自外來而為主于内動而(舉正有/愈字)健剛中而應¶
大亨以正天之命也其匪正有眚不利有攸往无妄之¶
往何之矣天命不祐(陸德明本作佑馬融/本作右云天不右行)行矣哉¶
大畜剛健篤實(句虞翻/如此讀)輝光日新(句鄭𤣥虞/翻如此讀)其德剛上¶
而尚賢能止健大正也不家食吉養賢也利涉大川應¶
乎天也¶
頥貞吉養正則吉也觀頥觀其所養也自求口實觀其¶
<pb:KR1a0113_WYG_007-6b>¶
自養也天地養萬物聖人養賢以及萬民頥之時大矣¶
哉¶
大過大者過也棟橈本末弱(古本一/作溺)也剛過而中㢲而¶
說(音/恱)行利有攸往乃亨大過之時大矣哉¶
習(舉正按王弼本云習字/上脫卦名坎字卦首同)坎重(直龍/反)險也水流而不盈¶
行險而不失其信維心亨乃以剛中也行有尚往有功¶
也天險不可升也地險山川丘陵也王公設險以守其¶
國險之時用大矣哉¶
<pb:KR1a0113_WYG_007-7a>¶
離麗(古作丽說/文作䕻)也日月麗乎天百榖草木麗乎土(王肅/本作)¶
(地/)重(直龍/反)明以麗乎正乃化成天下柔麗乎中正故亨¶
是以畜牝牛吉也¶
　¶
　¶
　¶
　¶
　¶
<pb:KR1a0113_WYG_007-7b>¶
　¶
　¶
　¶
　¶
　¶
　¶
　¶
　古周易訂詁卷七¶
